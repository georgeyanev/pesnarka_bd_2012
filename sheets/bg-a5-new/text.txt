До членовете на Управителния съвет на Общество „Бяло Братство“
Мюнхен, 03.09.2025 г. 


Относно: достъп до архива на сестра Лиляна Табакова

Уважаеми членове на Управителния съвет,
Любезни братя и сестри,



На 5.9.2025 ми предстои пътуване до София и в рамките на престоя ми в България до 19.9.2025 бих желала да разгледам архива на сестра Лиляна Табакова, който се съхранява в братския център в София. Отправих запитване до ръководителката на Софийската братска група сестра Йоанна Николова за достъп до него, която след допитване до сестра Цвета Коцева отговори, че в момента не можело да се преглеждат никакви архиви, защото сестра Цвета Коцева и нейната група като упълномощени, решили да възобновят работа си през октомври и едва след завършване на цялата им работа след година да позволят достъпа до архивите и на други хора. Същото потвърди и сестра Цвета Коцева в телефонен разговор. 

От дълго време желая да прегледам наличният архив на сестра Лиляна Табакова с цел възможното изясняване на някои спорни въпроси относно определени песни, които възникнаха по време на редакционния процес при подготовката на последното издание на сборника „Песни от Учителя“. Този архив е важен, защото точно чрез него могат да бъдат изяснени тези въпроси и неясноти и да бъдат отразени като редакционни решения в сборника. Поради тази причина желая да прегледам наличния архив на място и да го върна в същото състояние, в което съм го намерила. Това преглеждане по никакъв начин няма да попречи на работата на сестра Цвета Коцева и на нейната група. Намирам за неуместно, че поради личното решение на сестра Цвета Коцева и нейната група тази работа ще трябва да чака още минимум една година. Поради тази причина моля членовете на Управителния съвет на Общество „Бяло Братство“ да разрешат достъпът ми до този архив в рамките на престоя ми в София от 5.9.2025 до 19.9.2025. Тъй като не живея в България, не зная кога ще е следващия удобен случай да свърша тази работа. Моля да получа своевременен отговор на запитването си, за да мога да използвам пълноценно престоя си в София и да свърша тази работа за Цялото. Благодаря за вниманието.

С уважение,
Мария Кирева 
